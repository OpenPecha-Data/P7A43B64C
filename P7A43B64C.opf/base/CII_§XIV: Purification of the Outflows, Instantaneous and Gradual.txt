佛告大慧。漸淨非頓。(29)如菴羅果漸熟非頓如來淨除一切衆生(486a1)自心現流。亦復如是。漸淨非頓。譬如陶家(2)造作諸器。漸成非頓。如來淨除一切衆生(3)自心現流亦復如是。漸淨非頓。譬如大地(4)漸生萬物非頓生也。如來淨除一切衆生(5)自心現流。亦復如是。漸淨非頓。譬如人學(6)音樂書畫種種技術。漸成非頓。如來淨除(7)一切衆生自心現流。亦復如是。漸淨非頓。(8)譬如明鏡頓現一切無相色像。如來淨除一(9)切衆生自心現流。亦復如是。頓現無相無(10)有所有清淨境界。如日月輪頓照顯示一(11)切色像。如來爲離自心現習氣過患衆生。亦(12)復如是。頓爲顯示不思議智最勝境界。譬(13)如藏識頓分別知自心現及身安立受用境(14)界。彼諸依佛亦復如是。依者胡本云津膩謂化佛是眞佛氣分也頓(15)熟衆生所處境界。以修行者安處於彼色究(16)竟天。譬如法佛所作依佛光明照曜。自覺聖(17)趣亦復如是。彼於法相有性無性惡見妄(18)想。照令除滅。大慧。法依佛説一切法入自(19)相共相。自心現習氣因。相續妄想自性計著(20)因。種種無實幻種種計著不可得。

