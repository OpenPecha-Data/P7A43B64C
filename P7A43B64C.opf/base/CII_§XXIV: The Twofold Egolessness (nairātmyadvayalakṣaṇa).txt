云何(22)二種無我相。謂人無我及法無我。云何人無(23)我。謂離我我所。陰界入聚。無知業愛生。眼色(24)等攝受計著生識。一切諸根自心現器身等(25)藏自妄想相。施設顯示。如河流如種子。如(26)燈如風如雲。刹那展轉壞。躁動如猿猴。樂(27)不淨處如飛蠅。無厭足如風火。無始虚僞(28)習氣因如汲水輪。生死趣有輪。種種身色。(29)幻術神呪機發像起。善彼相知。是名人無我(30)智。云何法無我智。謂覺陰界入妄想相自性。

(488a1)如陰界入離我我所。陰界入積聚。因業愛(2)繩縛。展轉相縁生無動搖。諸法亦爾。離自共(3)相不實妄想相。妄想力是凡夫生。非聖賢(4)也。心意識五法自性離故。大慧。菩薩摩訶薩。(5)當善分別一切法無我。善法無我菩薩摩(6)訶薩。不久當得初地菩薩無所有觀地相。(7)觀察開覺歡喜。次第漸進超九地相。得法(8)雲地。於彼建立無量寶莊嚴大寶蓮華王像(9)大寶宮殿。幻自性境界修習生。於彼而坐同(10)一像類。諸最勝子眷屬圍繞。從一切佛刹來(11)佛手灌頂。如轉輪聖王太子灌頂。超佛子(12)地到自覺聖法趣。當得如來自在法身。(13)見法無我故。是名法無我相。汝等諸菩薩(14)摩訶薩。應當修學(15)爾時大慧菩薩摩訶薩復白佛言。

