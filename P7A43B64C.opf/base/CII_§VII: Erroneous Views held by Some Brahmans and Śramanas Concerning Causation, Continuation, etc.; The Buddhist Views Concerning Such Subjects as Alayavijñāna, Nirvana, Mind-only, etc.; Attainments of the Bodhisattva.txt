大慧。若有沙門婆羅門。欲(26)令無種有種因果現。及事時住。縁陰界入(27)生住。或言生已滅。大慧。彼若相續若事若生(28)若有若涅槃若道若業若果若諦。破壞斷滅(29)論。所以者何。以此現前不可得及見始(483c1)非分故。大慧。譬如破瓶不作瓶事。亦如焦(2)種不作牙事。如是大慧。若陰界入性。已滅(3)今滅當滅。自心妄想見。無因故彼無次第生。

(4)大慧。若復説無種有種識三縁合生者。龜(5)應生毛。沙應出油。汝宗則壞。違決定義。(6)有種無種説有如是過。所作事業悉空無(7)義。大慧。彼諸外道説有三縁合生者。所(8)作方便因果自相。過去未來現在有種無種(9)相。從本已來成事相承覺想地轉。自見過(10)習氣。作如是説。如是大慧。愚癡凡夫惡見(11)所11害。邪曲迷醉。無智妄稱一切智説。

大慧。(12)若復諸餘沙門婆羅門。見離自性浮雲火輪(13)揵闥婆城。無生幻焔水月及夢。内外心現妄(14)想。無始虚僞不離自心。妄想因縁滅盡。離(15)妄想説所説觀所觀。受用建立身之藏識。於(16)識境界攝受及攝受者不相應。無所有境界(17)離生住滅。自心起隨入分別。大慧。彼菩薩(18)不久當得生死涅槃平等。大悲巧方便無開(19)發方便。大慧。彼一切衆生界皆悉如幻。不(20)勤因縁遠離内外境界。心外無所見。次第(21)隨入無相處。次第隨入從地至地三昧境(22)界。解三界如幻。分別觀察。當得如幻三昧。(23)度自心現無所有。得住般若波羅蜜。捨離(24)彼生所作方便。金剛喩三摩提隨入如來身。(25)隨入如如化。神通自在慈悲方便具足莊嚴(26)等入一切佛刹外道入處。離心意意識。是菩(27)薩漸次轉身得如來身。大慧。是故欲得如(28)來隨入身者。當遠離陰界入心因縁所作(29)方便生住滅妄想虚僞。唯心直進。

