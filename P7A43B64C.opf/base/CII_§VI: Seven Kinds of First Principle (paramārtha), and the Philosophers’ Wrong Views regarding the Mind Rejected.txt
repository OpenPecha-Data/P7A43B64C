復次大慧。有七種第(14)一義。所謂心境界。慧境界。智境界。見境(15)界。超二見境界。超子地境界。如來自到境界。

(16)大慧。此是過去未來現在諸如來應供等正(17)覺性自性第一義心。此心梵音肝栗大＊肝栗大宋言心謂如樹木心非念盧(18)心念盧心梵音云質多也以性自性第一義心。成就如來世(19)間出世間出世間上上法。聖慧眼入自共相(20)建立。如所建立。不與外道論惡見共。大慧。(21)云何外道論惡見共。所謂自境界妄想見。不(22)覺識自心所現。分齊不通。大慧。愚癡凡夫(23)性無性自性第一義作二見論。復次大慧。(24)妄想三有苦滅。無知愛業縁滅。自心所現幻(25)境。隨見今當説。

