復次大慧。菩薩摩訶薩建立(15)智慧相住已。於上聖智三相當勤修學。何(16)等爲聖智三相當勤修學。所謂無所有相。(17)一切諸佛自願處相。自覺聖智究竟之相。修(18)行得此已。能捨跛驢心慧智相。得最勝子(19)第八之地。則於彼上三相修生。

大慧。無所(20)有相者。謂聲聞縁覺及外道相彼修習生。大(21)慧。自願處相者。謂諸先佛自願處修生。大慧。(22)自覺聖智究竟相者。一切法相無所計著。(23)得如幻三昧身。諸佛地處進趣行生。大慧。是(24)名聖智三相。若成就此聖智三相者。能到(25)自覺聖智境界。是故大慧。聖智三相當勤(26)修學。

